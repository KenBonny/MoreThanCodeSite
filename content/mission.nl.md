---
title: "Missie"
date: 2019-05-18T19:02:16+02:00
---

# Mijn missie

De missie van More Than Code, mijn missie, is de kwaliteit van software te verbeteren. Wanneer de kwaliteit van een codebase verbetert, stijgt de kwaliteit van het product evenredig. Het wordt gemakkelijker om functionaliteit te implementeren of uit te breiden. Er worden minder fouten gemaakt vanwege verminderde complexiteit. Ik wil dit doel behalen door mijn waardes na te leven. Waardes die, naar mijn mening, gedeeld worden door veel software ontwikkelaars.

### Ik ben betrouwbaar en stipt {{< icon s clock >}}
Ik kom mijn beloftes na, zelfs als er geen contract is. In het verleden heb ik al interessante projecten aan mij voorbij laten gaan omdat ik beloofd had het werk bij huidige en vorige klanten tot een goed einde te brengen. Dit betekent ook dat ik nog nooit een afspraak heb moeten verzetten. Daar is uw en mijn tijd te kostbaar voor.

### Ik schrijf kwalitatieve code {{< icon s file-code >}}
Alle ontwikkelaars willen kwalitatieve software creëren. Ik ben ervan overtuigd dat het middel om dit doel te bereiken een grondige set van geautomatiseerde testen is. Om de software goed af te leveren is er een _continuous delivery_-mechanisme nodig.

Spijtig genoeg maak ik (sporadisch) een fout. Dat is waarom ik steeds mijn code en mezelf probeer te verbeteren. Ik pas veel refactoring toe op de code die ik schrijf zodat deze properder en meer leesbaar wordt. Ik pas veel van dezelfde technieken op mezelf toe door blogs te lezen, training te volgen en te luisteren naar de feedback die ik krijg.

### Ik heb een positieve houding {{< icon s smile-beam >}}
Ik heb een can-do houding en start de dag met een glimlach, zelfs voor mijn eerste kop koffie. Dat betekent echter niet dat elke verandering zomaar geaccepteerd wordt. Het betekent wel dat elke uitdaging een creatieve oplossing heeft en ik altijd naar een efficiënte oplossing zoek. Ik doe dit omdat elke functionaliteit die toegevoegd wordt, complexiteit en meer code toevoegt. Dat is waarom het belangrijk is om het overkoepelende probleem goed voor ogen te houden en daar naartoe te werken.

Kort gezegd werk ik samen met uw onderneming om uw problemen in een efficiënte en onderhoudbare manier op te lossen.